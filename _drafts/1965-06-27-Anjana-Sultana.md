---
layout: post
lang: bn
id: 11111
date: 2018-06-27T01:03:09+00:00
author: Short Bio
layout: post
format: article
image: /assets/photos/Anjana-Sultana.jpg
permalink: /অঞ্জনা/
title: অঞ্জনা
description: অঞ্জনা হলেন একজন বাংলাদেশী চলচ্চিত্র অভিনেত্রী। চলচ্চিত্র জগতে আসার আগে তিনি একজন নামী নৃত্যশিল্পী ছিলেন।
categories:
  - চলচ্চিত্র অভিনেত্রী
tags:
  - অভিনেত্রী
  - চলচ্চিত্র অভিনেত্রী
---

অঞ্জনা (পর্দা নাম: অঞ্জনা সাহা, জন্ম ২৭ জুন ১৯৬৫) হলেন একজন বাংলাদেশী চলচ্চিত্র অভিনেত্রী। চলচ্চিত্র জগতে আসার আগে তিনি একজন নামী নৃত্যশিল্পী ছিলেন। 

তার অভিনীত প্রথম চলচ্চিত্র সেতু (১৯৭৬), কিন্তু তার পর্দায় অভিষেক হয় দস্যু বনহুর (১৯৭৬) চলচ্চিত্র দিয়ে। তার অভিনীত মোট মুক্তিপ্রাপ্ত চলচ্চিত্রের সংখ্যা প্রায় ৩ শতাধিক । তার অভিনীত উল্লেখযোগ্য চলচ্চিত্রগুলো হল অশিক্ষিত (১৯৭৮), রূপালী সৈকতে (১৯৭৯), মোহনা (১৯৮২), পরিণীতা (১৯৮৬), রাম রহিম জন (১৯৮৯)। পরিণীতা চলচ্চিত্রে ললিতা চরিত্রে অভিনয়ের জন্য ১১তম জাতীয় চলচ্চিত্র পুরস্কারে শ্রেষ্ঠ অভিনেত্রীর পুরস্কার লাভ করেন। এছাড়া তিনি পরিণীতা ও রাম রহিম জন ছবির জন্য দুইবার বাচসাস পুরস্কার লাভ করেন।

<figure>
<amp-img src="https://short-biography.com/wp-content/uploads/elizabeth-taylor/Anjana-Sultana.jpg" alt="অঞ্জনা" width="600" height="600" layout="responsive">
</amp-img>
<figcaption>*অঞ্জনা* 
</figcaption>
</figure>


## প্রাথমিক জীবন (১৯৩২-১৯৪২)

অঞ্জনা ১৯৬৫ সালের ২৭ জুন তৎকালীন পূর্ব পাকিস্তানের (বর্তমান বাংলাদেশ) ঢাকার ঢাকা ব্যাংক কোয়ার্টারে এক সংস্কৃতিমনা পরিবারে জন্মগ্রহণ করেন।তারা দুই বোন এক ভাই  তার একমাত্র সন্তান একটি ছেলে নাম মনি রায়।

ছোটবেলা থেকে নৃত্যের প্রতি তার আগ্রহের কারণে তার বাবা মা তাকে নৃত্য শিখতে ভারতে পাঠান। সেখানে তিনি ওস্তাদ বাবুরাজ হীরালালের অধীনে নাচের তালিম নেন এবং কত্থক নৃত্য শিখেন। নৃত্যে দুইবার জাতীয় পুরস্কারও লাভ করেন তিনি।

## অভিনয় জীবন
### চলচ্চিত্রে আগমন
অঞ্জনার অভিনয় জীবন শুরু হয় ১৯৭৬ সালে বাবুল চৌধুরী পরিচালিত সেতু চলচ্চিত্র দিয়ে। তবে তার মুক্তিপ্রাপ্ত প্রথম চলচ্চিত্র শামসুদ্দীন টগর পরিচালিত দস্যু বনহুর (১৯৭৬)। ফোক ফ্যান্টাসি ঘরানার এই ছবিতে তার বিপরীতে ছিলেন সোহেল রানা। ১৯৭৮ সালে তিনি আজিজুর রহমান পরিচালিত অশিক্ষিত চলচ্চিত্রে নায়ক রাজ রাজ্জাকের বিপরীতে লাইলি চরিত্রে অভিনয় করেন। রাজ্জাকের বিপরীতে তিনি ৩০টি চলচ্চিত্রে অভিনয় করেছেন। রাজ্জাকের বিপরীতে তার অভিনীত অন্যান্য চলচ্চিত্রগুলো হল জিঞ্জীর (১৯৭৯), আশার প্রদিপ (১৯৭৯), সানাই (১৯৮২), আশার আলো (১৯৮২), অভিযান (১৯৮৪), আনারকলি, বৌরানী, মানা, বিধাতা (১৯৮৯), রাম রহিম জন (১৯৮৯)। এছাড়া আলমগীর, জসিম, বুলবুল আহমেদ, জাফর ইকবাল, ওয়াসিম, উজ্জ্বল, সোহেল চৌধুরী, ইলিয়াস কাঞ্চন সবার সাথে অভিনয় করেছেন।

### রাজনৈতিক জীবন

অঞ্জনা বাংলাদেশ আওয়ামী লীগের রাজনীতিতে সক্রিয় ভূমিকা পালন করছেন। তিনি বাংলাদেশ যুব মহিলা লীগের কেন্দ্রীয় কমিটির সদস্য এবং আওয়ামী সাংস্কৃতিক লীগের সভাপতিমণ্ডলীর সদস্য। তাকে ২০১৭ সালে কুমিল্লা সিটি কর্পোরেশন নির্বাচনে আওয়ামী লীগের মেয়র প্রার্থী আঞ্জুম সুলতানা সীমার নির্বাচনী প্রচারণায় দেখা যায়।


## বহিঃসংযোগ

* [Wiki][wiki-link] 
* [IMDb][imdb-link]

[wiki-link]: https://en.wikipedia.org/wiki/Anjana_Sultana
[imdb-link]: https://www.imdb.com/name/nm2620056/
